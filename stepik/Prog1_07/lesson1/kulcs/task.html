<html lang="hu">
    <h1>[⭐⭐⭐] 14. Kulcs (8 pont)</h1>
    Az ajtók szereléséhez a zárak is hozzátartoznak, ezt Alex, a csiga is tudja, így szeretne részletesebben megismerkedni a zárakkal.<br>
    Amikor egy kulccsal ki szeretnénk nyitni egy zárat, akkor 3 féle probléma léphet fel, ezeket 1-1 kivétel osztály fogja reprezentálni:
    <ul>
        <li><i>NemIllikAZarba</i>: egy 2 paraméteres konstruktora van, ami várja a kulcsot és a zárat. Lehessen lekérdezni a <i>getKulcs</i> és <i>getZar</i>
        metódusokkal az érintett kulcsot, illetve zárat</li>
        <li><i>MarNyitvaVan</i>: egy 1 paraméteres konstruktora van, ami a zárat várja. Lehessen lekérdezni az érintett zárat a <i>getZar</i> metódussal</li>
        <li><i>MarZarvaVan</i>: egy 1 paraméteres konstruktora van, ami a zárat várja. Lehessen lekérdezni az érintett zárat a <i>getZar</i> metódussal</li>
    </ul>

    Készítsd el a <i>Zar</i> osztályt. Egy zárról tároljuk el, hogy milyen kulcs illik bele (ez egy egészeket tároló tömb), illetve tudjuk, hogy egy zár nyitva van-e.<br>
    A konstruktora vár egy egészekből álló tömböt, amit majd a nyitáshoz tudunk felhasználni. Kezdetben minden ajtó zárva van. Lehessen lekérdezni az <i>isNyitva</i>
    metódussal, hogy a zár nyitva van-e.<br>
    <br>
    Készítsd el a <i>Kulcs</i> osztályt. A kulcsról szintén tárolni kell a mélyedéseit (egészekből álló tömb), és hasonlóan egy egy paraméteres konstruktora van, ami egy egészekből
    álló tömböt vár.<br>
    <br>
    Készítsd el a <i>kinyit</i> és <i>bezar</i> metódusokat a <i>Kulcs</i> osztályban, amelyek a paraméterben kapott zárat próbálják meg kinyitni, illetve bezárni.<br>
    Először meg kell néznünk, hogy a kulcs beleillik-e a zárba. Akkor illik bele a kulcs a zárba, ha a kulcs és zár mélyedései (az egészeket tároló tömbök) minden pozíción 0-t
    adnak összegül (pl. kulcs: [1, -4, 2], zár: [-1, 4, -2]).<br>
    Amennyiben beleillik a zárba a kulcs, nézzük meg, hogy nyitva, illetve zárva van-e. Nyilván ha nyitva van, nem tudjuk még egyszer kinyitni és ha zárva van, nem tudjuk
    még egyszer bezárni.<br>
    A hibás eseteket kezeljük le a megfelelő kivételek eldobásával!
</html>