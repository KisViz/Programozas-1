<html lang="hu">
  <h1>[⭐⭐⭐] 16. Gomba (6 pont)</h1>
  Egy gombáról tudjuk, hogy ehető-e, illetve, hogy mekkora méretű. A Gomba osztályban készítsd el az alábbi statikus metódusokat:
  <ul>
    <li><i>ehetokSzama</i>: paraméterben egy gombákból álló tömböt vár, és visszaadja az ehető gombák számát</li>
    <li><i>legnagyobbEheto</i>: paraméterben egy gombákból álló tömböt vár, és visszaadja a legnagyobb méretű ehető gombát</li>
    <li><i>nagyobbak</i>: paraméterben egy gombákból álló tömböt vár, és visszaad egy másik tömböt, amiben azok a gombák vannak benne (az eredeti sorrend szerint), amik az átlagos méretnél nagyobbak</li>
  </ul>

  <div class="hint">
    A tömbök bejárhatók for ciklussal is, de helyette használhatjuk a foreach szerkezetet is, amelynek meg kell adni, hogy melyik tömböt járjuk be, és annak egy
    elemét hogyan nevezzük. Pl.: for (Macska m: macskak) { /* ... */ }
  </div>

</html>
