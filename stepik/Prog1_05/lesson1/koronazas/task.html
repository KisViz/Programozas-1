<html lang="hu">
  <h1>[⭐⭐⭐] 24. Koronázás (8 pont)</h1>
  Leenhurbertindrundot megkoronázták, ő lett az ország új királynője, így mostantól neki kell ellátnia uralkodói kötelességeit: akár van kötele, akár nincs (nincs neki). <br>
  Hozd létre az <i>Etel</i> osztályt.
  <ul>
    <li>Egy ételről tároljuk el a nevét (<i>nev</i>, szöveg), illetve a minőségét (<i>minoseg</i>, 0 és 1 közötti valós szám). Az adattagokat csak az osztályból lehessen elérni</li>
    <li>Hozz létre egy 2 paraméteres konstruktort, amely az adattagokat beállítja a paraméterek alapján</li>
    <li>Hozz létre gettereket az adattagoknak</li>
  </ul>

  Hozd létre az <i>Ember</i> osztályt.
  <ul>
    <li>Egy emberről tároljuk el a nevét (<i>nev</i>, szöveg), életkorát (<i>kor</i>, egész szám), vagyonát (<i>vagyon</i>, egész szám), azt, hogy beteg-e (<i>beteg</i>, logikai) illetve azt, hogy férfi-e (<i>ferfi</i>, logikai).
      Az adattagok láthatósága legyen protected</li>
    <li>Hozz létre paraméteres konstruktort, ami a <i>beteg</i> értékén kívül a többit várja paraméterben. A <i>beteg</i> értéke legyen minden esetben false</li>
    <li>Hozz létre gettereket az összes adattag számára</li>
    <li>Hozd létre az <i>eszik</i> metódust, ami paraméterben egy ételt vár, és logikai értékkel tér vissza. A metódus ne legyen megvalósítva az osztályban.</li>
    <li>
      Hozd létre a <i>koltekezik</i> metódust, ami paraméterben egy egész számot vár, és egy logikai értékkel tér vissza. Ha az embernek nincs ennyi pénze, akkor ne változzon semmi, térjünk vissza hamissal.
      Ha van ennyi pénze, akkor költse el, és térjünk vissza igazzal.
    </li>
  </ul>

  Hozd létre a <i>Allatkereskedo</i> interface-t, amelyben egy metódus van:
  <ul>
    <li><i>kereskedik</i>, amely nem vár paramétert és nem ad vissza semmit.</li>
  </ul>

  Hozd létre a <i>Foldmuves</i> osztályt, amely egy speciális ember. Az osztály implementálja az <i>Allatkereskedo</i> interface-t.
  <ul>
    <li>Egy földművesről tároljuk el, hogy mekkora földterületet kell művelnie (muvelendoFoldterulet, egész szám). A láthatósága legyen privát</li>
    <li>Hozz létre paraméteres konstruktort, ami a nevet, életkort, vagyon, férfit és a földterületet várja, és ezek alapján inicializálja az objektumot</li>
    <li>Definiáld felül az <i>eszik</i> metódust. A földműves megeszi az ételt. Ha annak a minősége kisebb, mint a földműves életkorának század része, akkor betegedjen meg. A metódus térjen vissza azzal az értékkel, hogy jó ötlet volt-e elfogyasztani az ételt</li>
    <li>Definiáld felül a <i>kereskedik</i> metódust, amely növelje a földműves pénzét eggyel</li>
  </ul>

  Hozd létre a <i>Kiralyno</i> osztályt, amely egy speciális ember.
  <ul>
    <li>Egy királynőről tároljuk el a koronázási évét (megkoronazva, egész szám), illetve a szolgáit (szolgak, emberekből álló tömb). Az adattagokat csak az osztályon belül lehessen elérni</li>
    <li>Hozz létre egy paraméteres konstruktort, ami a nevet, életkort, vagyont, koronázási évet és szolgák maximális számát várja, és ezek alapján inicializálja az objektumot</li>
    <li>Készíts publikus metódusokat, melyek segítségével a koronázási év, illetve a szolgák lekérdezhetők</li>
    <li>
      Definiáld felül az <i>eszik</i> metódust. Mielőtt a királynő megenné az ételt, a szolgái tesztelik. Egyen minden szolga az ételből. Ha <i>ennek hatására</i> valamelyik szolga megbetegszik, akkor a királynő ne csináljon semmit.
      Egyéb esetben a királynő is megeszi az ételt: írd ki a standard outputra, hogy: "az etel finom volt". A metódus adjon vissza igazat, ha a királynő megette az ételt, egyébként hamisat.
    </li>
    <li>
      Hozd létre a <i>szolgatFelvesz</i> metódust, amely paraméterben egy embert vár. Ha a kapott ember nem a királynő, és az életkora alacsonyabb, mint a többi szolga átlag életkora, akkor tedd be a tömb legelső üres pozíciójára. Amennyiben a tömb még üres, akkor életkortól függetlenül szolga lesz belőle.
      Ha felvettük az embert szolgának, akkor a vagyona a királynőre száll, tehát a királynő vagyonát növeljük meg, a szolgáét pedig csökkentsük le 0-ra.
    </li>
  </ul>

  <div class="hint">
    Ugye nem fogják megtámadni az új királynőnket?
  </div>

</html>