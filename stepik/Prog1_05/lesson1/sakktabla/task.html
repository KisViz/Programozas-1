<html lang="hu">
    <h1>[⭐⭐⭐⭐] 25. Sakktábla (10 pont)</h1>
    Balázs megpróbálta megírni a sakk alkalmazását, de sajnos nem jött össze neki. Valószínűleg az zavarhatta meg, hogy a sakktábla mérete eltérhet x és y irányban. <br>
    Ezért most úgy döntött, hogy a sakktábla mérete minden dimenzió mentén ugyanakkora lesz. Viszont, hogy érdekes legyen az alkalmazása, ezért nem korlátozza le a dimenziók számát pontosan kettőre.
    A sakktábla legalább 1 dimenziós, azonban felső korlátja nincs.<br>
    Valósítsd meg a <i>sakktabla</i> metódust az alábbiak szerint:
    <ul>
        <li>A metódus két paramétert vár: dimenzio és meret. A dimenzió azt mondja meg, hogy a sakktábla hány dimenziós, míg a meret azt mondja meg, hogy egy dimenzió mentén hány mezőből áll a sakktábla</li>
        <li>
            A metódus készítse el a kért dimenziós tömböt, a kért méretben. A tömbnek egy egészekből (int) álló tömböt kell létrehoznia, amely 0, illetve 1 értékeket tartalmaz. 0 lesz a világos, 1 a sötét.
            A tábla legelső eleme minden esetben világos (0), ezentúl úgy kell feltölteni a tömböt, hogy két szomszédos elem színe ne legyen ugyanolyan (semelyik dimenzió mentén sem).
        </li>
    </ul>

    Például, ha a dimenzió száma 2, a méret 8, akkor a hagyományos sakktáblát kapjuk. Ha a dimenzió 3, méret 8, akkor ugyanezt, csak 3 dimenzióban. Ha a dimenzió 1, akkor pedig a sakktáblánk csak egy sorból fog állni.

    <div class="hint">
        SAKK-MATT!
    </div>

</html>