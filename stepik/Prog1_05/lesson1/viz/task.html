<html lang="hu">
  <h1>[⭐⭐] 15. Víz (5 pont)</h1>
  Az <i>Országos Vízigazgatási szervezet</i> a segítségünket kéri, hogy a különböző vizek sodrási sebességét tudják modellezni. A modellben szerepelniük kell vizeknek, állóvizeknek, folyóvizeknek, folyóknak, csermelyeknek, tavaknak és pocsolyáknak. Az alábbi tevékenységekre van szükség:
  <ul>
    <li>Egy vízről (<i>Viz</i>) tároljuk el a tisztaságát (<i>tiszta</i>, logikai érték), illetve a méretét (<i>meret</i>, egész szám). Az adattagok láthatósága legyen protected</li>
    <li>Hozz létre egy 2 paraméteres konstruktort a <i>Viz</i> osztályban, amely a paraméterek alapján inicializálja az adattagokat</li>
    <li>A <i>Viz</i> osztályban hozd létre a <i>sodrasiErosseg</i> metódust, amely nem vár paramétert, és egy egész számot ad vissza. A metódus az osztályban ne legyen megvalósítva</li>
    <li>Az <i>Alloviz</i> öröklődjön a <i>Viz</i> osztályból. Hozd létre a megfelelő konstruktort, illetve definiáld felül a <i>sodrasiErosseg</i> metódust, hogy az minden esetben 0-t adjon vissza</li>
    <li>A <i>To</i> egy speciális állóvíz. Hozz létre megfelelő, 2 paraméteres konstruktort!</li>
    <li>A <i>Pocsolya</i> egy speciális állóvíz. Hozz létre egy egy paraméteres konstruktort, amely csak a méretet várja, a <i>tiszta</i> adattagot false-ra inicializálja</li>
    <li>A <i>Folyoviz</i> öröklődjön a <i>Viz</i> osztályból. Egy folyóvíznek az örökölt adattagokon felül legyen folyási sebessége (folyasiSebesseg, egész szám, láthatósága protected)</li>
    <li>Hozz létre a <i>Folyoviz</i> osztályban egy 3 paraméteres konstruktort, amely mind a három adattagot inicializálja. Valósítsd meg a <i>sodrasiErosseg</i> metódust, hogy az a méret és folyási sebesség szorzatát adja vissza</li>
    <li>A csermely egy speciális folyóvíz. Hozd létre benne a megfelelő konstruktort, illetve definiáld felül a <i>sodrasiErosseg</i> metódust úgy, hogy minden esetben 1-et adjon vissza.</li>
    <li>A folyó szintén egy speciális folyóvíz. Hozd létre benne a megfelelő konstruktort!</li>
  </ul>

  <div class="hint">
    Egy absztrakt osztálynak is lehet konstruktora, annak ellenére, hogy nem hozhatunk belőle létre objektumot.
    Azonban amikor egy gyerekosztály típusú objektum jön létre, akkor az ős részét is inicializálni, ilyenkor fogjuk meghívni a konstruktort.
  </div>

</html>