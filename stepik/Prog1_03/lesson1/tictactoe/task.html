<html lang="hu">
    <h1>[⭐⭐⭐] 29. Tic-tac-toe (8 pont)</h1>
    Írjunk egy programot, amely egy (3x3-as) tic-tac-toe tábláról eldönti, hogy melyik játékos nyert.
    A játékot az nyeri, akinek van 3 jele egy sorban, oszlopban vagy átlóban. Ilyenkor vége a játéknak. Az is lehet, hogy megtelt a tábla, de nincs nyertes.<br>
    <br>
    A táblát parancssori argumentumokként kapja meg a program (tehát a 9 számot szóközökkel elválasztva).
    Az első jelenti a bal felső sarkot, a második a felső sor középső mezőjét, a harmadik a jobb felső sarkot, a negyedik a középső sor első elemét, és így tovább.<br>
    A számok három félék lehetnek: -1, 0, 1. A -1 jelenti azt, hogy az a mező üres, a 0-s az első játékosé, az 1-es a második játékosé.
    Az első játékost Attilának, a második játékost Bellának hívják.<br>
    <br>
    Ha az első játékos (Attila) nyert, akkor írjuk ki a standard kimenetre, hogy "Attila nyert" (idézőjelek nélkül).
    Ha a második játékos (Bella) nyert, akkor írjuk ki, hogy "Bella nyert", ha pedig nincs nyertes (minden mező tele van), akkor azt írjuk ki, hogy "Nincs nyertes".<br>
    <br>
    Példák:
    <ul>
        <li>1 1 -1 0 0 0 1 -1 -1 --> Attila nyert</li>
        <li>1 -1 0 0 1 -1 0 0 1 --> Bella nyert</li>
        <li>1 0 1 1 0 1 0 1 0 --> Nincs nyertes</li>
    </ul>

    A megoldás során feltehetjük, hogy mindig érvényes adatokat kapunk (tehát lesz argumentum, pontosan 9, mindegyik számot tartalmaz (-1, 0, 1). Vagy van
    nyertes vagy minden mező tele van).<br>
    <br>
    <br>
    Mivel az egekben vannak az SSD árak, így szeretnénk spórolni a rendelkezésre álló hellyel, mivel jelenleg egy nagyon kis SSD-vel rendelkezünk.
    Ezért célunk, hogy a forráskódunk mérete minél kisebb legyen.<br>
    <br>
    Maximálisan rendelkezésre álló bájtok száma: 240.

    <div class="hint">
        Szerencsére videókártyát nem kell vásárolnunk a program futtatásához
    </div>

</html>