<html lang="hu">
    <h1>[⭐⭐] 23. Hegymászás (4 pont)</h1>
    Robi korábban a villamoson számolta az utasokat, azonban kirúgták a munkahelyéről. Mivel valahogyan pénzt kell keresnie, ezért úgy döntött, hogy hegyeket fog megmászni, és összeszedi a mások által
    elvesztett pénzérméket. A hegymászást szakaszokra osztotta, és feljegyezte, hogy az egyes szakaszok végpontjai milyen magasan vannak (az eredeti indulási ponthoz képest). Azt szeretné megtudni, hogy összesen
    hány métert kell felfele haladnia az útja során. Tudjuk, hogy egy szakaszon belül vagy csak felfele, vagy csak lefele kell menni (vagy egy síkban vannak). <br>
    Hozd létre a <i>Hegymaszas</i> osztályban a statikus <i>maszas</i> nevű függvényt, ami egy egész számot ad vissza (int), illetve paraméterként egy intekből álló tömböt vár, amik az egyes szakaszok végpontjainak
    magasságát tartalmazzák. A függvény adja vissza, hogy mennyit kell összesen Robinak felfele haladnia.

    <div class="hint">
        Előfordulhat, hogy Robi kezdetben lefele indul el.
    </div>

    <div class="hint">
        Milyen magasról indul Robi?
    </div>
</html>